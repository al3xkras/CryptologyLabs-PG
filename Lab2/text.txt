FreeBSD – system operacyjny z rodziny Unix. Oparty na BSD, gałęzi Uniksa stworzonej przez Computer Systems Research Group (CSRG) na Uniwersytecie Kalifornijskim w Berkeley.

Pierwsza wersja wydana została 30 listopada 1993[1]. Najnowszą jest wydana w maju 2022 wersja 13.1[5].


Spis treści
1	Historia
2	Model dystrybucji
3	Informacje techniczne
3.1	Kompatybilność ABI
3.2	System portów i pakietów
4	Zastosowania
5	Ważniejsze narzędzia i technologie
6	Zobacz też
7	Uwagi
8	Przypisy
9	Linki zewnętrzne
Historia
Projekt podobnie jak NetBSD narodził się jako kontynuacja systemu 386BSD, pierwszej próby przeniesienia Uniksa BSD na architekturę Intel[1]. Inicjatorami projektu początkowo znanego jako Unofficial 386BSD Patchkit byli Nate Williams, Rod Grimes i Jordan Hubbard[1].

Nazwę FreeBSD wymyślił David Greenman[6] z firmy Walnut Creek CDROM, która od początku wspierała przedsięwzięcie[1]. Maskotką FreeBSD jest daemon, jednak od 2005 roku oficjalnie projekt posługuje się nowym logo[7]. Oficjalnym hasłem jest The power to serve.

Pierwsza wersja systemu ukazała się 30 listopada 1993[1]. Do wersji 2.0 bazowała na systemie 4.3BSD, kolejne wersje opierały się na 4.4BSD Lite2[1], obu stworzonych przez CSRG. W 2005 podjęto decyzję o przejściu na bardziej regularne wydania. Od tej pory nowe wersje ukazują się co 6–8 miesięcy, aby rozwój systemu stał się bardziej przewidywalny dla podmiotów z niego korzystających. Decyzja ta podyktowana była przeciągającymi się pracami nad rewolucyjną w wielu dziedzinach serią 5.x.

Data	Wersja	Opis
19 czerwca 1993		rozpoczęcie projektu
30 listopada 1993	1.0[1]	oparte na bazie 386BSD i 4.3BSD Net/2
lipiec 1994	1.1.5.1	ostatnie wydanie z serii 1.x.x
22 listopada 1995	2.0	oparte na kodzie 4.4BSD Lite, bez kodu AT&T